Il "gioco del 15" consiste di una griglia di 4x4 caselle, 15
delle quali occupate da altrettanti quadratini numerati. In una
variante del gioco i quadratini contenevano le prime 15 lettere
dell'alfabeto inglese, dalla 'A' alla 'O'. Come si sa, la posizione
vuota della griglia può essere occupata spostandovi orizzontalmente o
verticalmente un quadratino vicino. L'obiettivo del gioco era quello
di mettere in ordine alfabetico le lettere.

Scrivere un programma che, data una configurazione iniziale della
griglia e una sequenza di spostamenti, ottenga la configurazione
finale.

L'input del programma è costituito da cinque righe contenenti
lettere maiuscole più lo spazio. Le prime quattro righe contengono
la configurazione iniziale del gioco, quattro caratteri per riga;
l'ultima riga la sequenza di mosse, ciascuna delle quali è
rappresentata da una lettera: 'A' per 'alto', 'B' per 'basso', 'S'
per 'sinistra' e 'D' per 'destra'. 'A' indica che viene spostato
il quadratino al di sopra della posizione vuota, 'B' quello al di
sotto, 'S' quello a sinistra e 'D' quello a destra. È possibile che
una sequenza di spostamenti sia incompatibile con la configurazione
iniziale.

L'output contiene la configurazione finale, rappresentata sempre con
quattro righe di quattro caratteri ciascuna, compreso lo spazio per
indicare la casella vuota, oppure un messaggio che indica che non
esiste una configurazione finale.


Esempio:

Input

DFNG
JHKB
M CL
AOEI
BSAADDSB


Output

DFNG
HOKB
J CL
MAEI
