<html>
<head>
   <title>Contributo NIR-IT</title>
</head>
<body>

<center>
<h2>
Un laboratorio virtuale per l'apprendimento della programmazione logica</h2></center>
&nbsp;
<br>&nbsp;
<h4>
<i>Abstract</i></h4>
<i>Questo lavoro descrive HyperProlog, uno strumento integrato per l'apprendimento
della programmazione logica. Si compone di materiale teorico sotto forma
di ipertesto, di un laboratorio di programmazione in cui lo studente pu&ograve;
svolgere esercitazioni, di un sistema di autovalutazione tramite test.
Il sistema &egrave; disponibile via Internet e pu&ograve; essere usato
sia per l'apprendimento a distanza sia come integrazione di corsi tradizionali
in campus. Esiste la possibilit&agrave; di comunicazione via email con
un tutor. In futuro si prevede di dotare il sistema di strumenti di comunicazione
pi&ugrave; sofisticati quali lavagne condivise e collegamenti audio-video.</i>
<br>&nbsp;
<h4>
Introduzione</h4>
Le reti telematiche sono un mezzo importante per la diffusione di informazioni
e possono quindi essere strumenti di apprendimento e di cultura. Ad esempio
su Internet vi sono molti siti dai quali &egrave; possibile attingere materiali
per la didattica universitaria, programmi di corsi, software educativo.

<p>Il principale vantaggio nell'uso di tali reti &egrave; la relativa facilit&agrave;
di accesso. Ci&ograve; rende tale mezzo ideale per raggiungere vasti gruppi
di persone o per gestire la didattica a distanza, superando limitazioni
di tempo e di spazio che in alcuni casi sono di ostacolo agli studenti.

<p>Tra i vantaggi del supporto telematico c'&egrave; inoltre la possibilit&agrave;
di differenziare le caratteristiche del materiale didattico, che potr&agrave;
consistere non pi&ugrave; solamente in un testo (o un ipertesto), ma potr&agrave;
includere anche altre funzioni che aumenteranno il suo valore per l'apprendimento.

<p>Gli ipertesti gi&agrave; presentano una maggiore potenzialit&agrave;
didattica rispetto ai testi stampati, in quanto consentono di mettere in
evidenza legami concettuali insiti nel materiale presentato e che non sempre
sono evidenti allo studente, specialmente a quello novizio della materia.
Ma i vantaggi dell'informatizzazione non si limitano a questo. Tutti concordano
sul fatto che l'apprendimento attivo &egrave; pi&ugrave; efficiente di
quello passivo (Piaget, 1947, 1964).
Uno studente impara meglio se, quando gli viene presentata una nozione
teorica, ha la possibilit&agrave; di sperimentarla in prima persona. Informatizzando
il materiale didattico &egrave; possibile unire uno strumento di studio
di tipo ipertestuale con uno strumento di lavoro costituito da un simulatore
(laboratorio), che consenta di svolgere una attivit&agrave; pratica, vedere
gli esiti delle proprie azioni e ragionare su di essi.

<p>Naturalmente, una delle esigenze di chi studia &egrave; quella di un
riscontro sulla qualit&agrave; del proprio apprendimento, sia tramite un
confronto con i pari, sia attraverso i feedback ricevuti dal docente.

<p>Lo studio in campus risponde a queste esigenze degli studenti tramite
il contatto e il confronto diretto in aula con i compagni e con il docente,
che risponde a domande, risolve problemi, valuta esplicitamente o implicitamente
domande e risposte degli studenti. D'altro canto ci sono degli svantaggi.
Lo studente deve adeguarsi ai ritmi del docente e degli altri studenti;
non pu&ograve; scegliere quando usare il laboratorio o quando sottoporsi
ai test di autovalutazione. Lo studio supportato telematicamente consente
quindi una maggiore flessibilit&agrave; senza far venir meno nessuna delle
funzioni soddisfatte dallo studio in campus.

<p>L'esigenza del confronto con i pari pu&ograve; essere soddisfatta creando,
ad esempio, dei database nei quali siano collocate domande degli studenti
e relative risposte. Gli
studenti potranno cos&igrave; avere dei riscontri circa la sensatezza dei
loro problemi o la bont&agrave; delle risposte che loro stessi avrebbero
fornito a certi quesiti.

<p>Un secondo modo per valutare la bont&agrave; del proprio apprendimento,
in questa modalit&agrave; di studio, pu&ograve; essere quella di integrare
ipertesto e simulatore con uno strumento che consenta allo studente di
avere un feedback sul proprio livello di conoscenza della materia.

<p>Per mezzo di Internet possiamo mettere a disposizione dello studente
strumenti che permettono tempi di apprendimento individualizzati, come
manuali ipertestuali, esercitazioni, laboratori virtuali, test di autovalutazione,
e allo stesso tempo fornirgli una adeguata assistenza via email, rispondendo
alle sue domande, valutando i progressi e suggerendo percorsi individuali
di studio e di esercizi.

</body>
</html>
