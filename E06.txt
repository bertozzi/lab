Supponiamo di avere una fila di n blocchetti di legno, numerati da 0 a n-1, disposti in n posizioni consecutive anch'esse numerate da 0 a n-1. Nella configurazione iniziale il blocco i si trova alla posizione i.

Supponiamo inoltre che un braccio meccanico sia capace di prelevare il blocco (se presente) in cima alla pila in posizione a e deporlo in cima alla pila in posizione b. È chiaro che all'inizio le pile sono tutte di un blocco, ma dopo alcuni spostamenti potremo avere pile formate da più di un blocco e posizioni vuote.

Redigere un programma C che legga da file una sequenza di spostamenti della forma a b, con a (posizione iniziale) e b (posizione finale) compresi tra 0 e n-1, e visualizzi in output la posizione finale dei blocchi. La prima riga dell'input contiene il valore di n, le righe successive gli spostamenti (uno per riga).

L'output conterrà una riga per ciascuna posizione, contenente il numero della posizione seguito dal carattere ':' e dalla pila di blocchi in quella posizione (il primo numero dopo i due punti indica il blocco in fondo alla pila). Quando la posizione iniziale di uno spostamento è vuota, esso va ignorato.

Esempio:


File di input
10
7 2
3 2
7 9
2 9
2 4
6 4
0 3

Output
0:
1: 1
2: 2
3: 0
4: 4 7 6
5: 5
6:
7:
8: 8
9: 9 3
